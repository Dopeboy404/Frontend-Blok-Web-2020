<!DOCTYPE html>

<html lang="nl">

	<head>
		<meta charset="UTF-8">
		<title>Proces Verbaal  | NS verhalen website</title>
		<meta name="viewport" content="width=device-width, initial-scale=1.0">
		<link rel="stylesheet" href="./css/style-formeel.css">
		<link rel="stylesheet" href="./css/all.css">
		<script src="https://use.fontawesome.com/8a9ad1db8a.js"></script>
		<link href="https://fonts.googleapis.com/css?family=Cinzel|Inconsolata&display=swap" rel="stylesheet">
	</head>

	<body>

		<header>
			<nav>
				<ul>
					<li><a href="./index.html"><img src="./images/nslogo.png"></a></li>
					<li>
						<form action="#">
							<label>
								<i class="fas fa-search">Zoeken</i>
								<input type="search" placeholder="Zoek naar" name="search">
							</label>
						</form>
					</li>
					<li><a href="./login.html">Log In</a></li>
					<li><a href="./signin.html">Registreren</a></li>
					<li><a href="./favorieten.html">Favorieten</a></li>
				</ul>
			</nav>
		</header>

		<main>
			<section>
				<article>
					<h2>
						PROCES-VERBAAL
					</h2>
					<p>
						Regiopolitie Amsterdam-Amstelland </br>
						Dienst Centrale Recherche</br>
						Regionale Criminele Inlichtingen Eenheid</br>
						Nummer: 879 – 44 – 2011</br>
						Onderwerp: Proces-verbaal van aangifte van vermissing 
					</p>
					<p>
						‘Ik, Max Jodocus Molovich, woonachtig te Amsterdam aan de XXXXX XXX doe aangifte van een verdwijning betreffende een boek, te weten Stijloefeningen van de Franse auteur Raymond Quno met een Q. In de ochtend van dinsdag 1 februari 2011 stap ik rond het middaguur uit Bus 21. Mijn zoon slaapt rustig in zijn kinderwagen, welke ik voortduw over het stationsplein over dewelke vele mensen met de hoofd in de kraag, de miezerregen trotserend, zich haastend wandelend zijn. Ik verbaas mij over de chaos die de bouwwoede van onze gemeente veroorzaakt, aangaande diverse bouwputten die mij noodzaken, geluiden van heipalen en driloboren trotserend, over gladde planken mijn weg richting de Openbare Bibliotheek van Amsterdam (OBA) voort te zetten.
					</p>
					<p>
						Alvorens ik de bibliotheek kan betreden word ik staande gehouden door een mij onbekende vrouw van vermoedelijk Franse komaf die mij in het Engels met een duidelijk hoorbaar accent vragend is of zij hier op het juiste adres aangaande het postkantoor is. Ik antwoord dat dit niet het geval is, aangezien het postkantoor hier al jaren niet meer staat, de vrouw is dus in dier voege verkeerd voorgelicht. Terwijl de vrouw mij een briefje voorhoudend is waarop twee adressen zijn te lezen (de eerste is het adres waar nu de bibliotheek staat, de tweede is een adres aan de Raadhuisstraat te Amsterdam), kijkt zij achterom alwaar een auto van het merk Renault achteruit weg rijdend is. Terwijl ik de vrouw uitleg dat zij de grootste kans maakt om een postkantoor te vinden op de Raadhuisstraat te Amsterdam, kijkt ze zenuwachtig achterom, waarschijnlijk omdat ze bang is dat haar vervoer zonder haar vertrekt. Ik ben nog niet klaar met mijn uitleg of de vrouw begint al weg te rennen richting de Renault welke zich nog steeds achteruit rijdend van ons verwijderend is. Op dat moment beschouw ik de vrouw nog niet als verdachte voor het verdwijnen van het betreffende boekwerk. Later zou ik dat ook niet zo zien, maar nu ik er desgevraagd over nadenk is het inderdaad wel verdacht dat een vrouw van Franse komaf op zoek is naar een postkantoor en tegelijkertijd zo nerveus is, precies op de dag dat ik op zoek ben naar een Frans boek dat door een Nederlander (in casu Rudie Kausbroek) op zeer vrije, wellicht hier en daar tegen Franse schenen schoppende wijze is bewerkt. Wellicht heeft de verdachte inderdaad het betreffende boek uit de bibliotheek ontvreemd en wilde zij het als bewijs terug naar Frankrijk sturen en was zij daarom zoekende naar een postkantoor.
					</p>
					<p>
						Vervolgens betreed ik de bibliotheek en ga ik op de tweede verdieping op zoek naar Stijloefeningen van Quno. Ik kijk bij de Q en vind vele boeken van Quno, zij het niet het boek waarnaar ik op zoek ben, betreffende dus Stijloefeningen. Ik kijk nog bij de P en de R in de hoop dat iemand het verkeerd terug heeft gezet, maar ik vind niks. Ik begeef mij vervolgens naar de computers en ga op een dergelijke computer naar de online catalogus van de OBA en tik Stijloefeningen van Quno in. Volgens de online catalogus van de OBA is het betreffende boek wel degelijk aanwezig. Voorts ga ik op zoek naar een medewerker welke met mij meekijkt. Betreffende medewerker kan het boek ook niet vinden en draagt mij op een mail te sturen naar het magazijn welke boeken heeft die wel teruggebracht doch niet teruggelegd zijn. Ik stuur een mail naar het magazijn en krijg een kwartier later een mail terug waarin leesachtig is dat het betreffende boek Stijloefeningen van Quno aanwezig is op de daartoe bestemde plek op de tweede verdieping, alwaar ik dus de gehele tijd zoekende was. Ik loop hoofdschuddend het pand uit en neem de bus terug naar huis. Op het Bos en Lommerplein, op nog geen halve minuut van waar ik woonachtig ben, koop ik babyschoentjes voor mijn zoon. Voorts verklaar ik bovenstaande naar waarheid te hebben verteld.” 
					</p>
				</article>
				<div class="stars-js">
					<span>Geef hier uw beoordeling:</span>
					<span class="star" data-rate="1">&nbsp;</span>
					<span class="star" data-rate="2">&nbsp;</span>
					<span class="star" data-rate="3">&nbsp;</span>
					<span class="star" data-rate="4">&nbsp;</span>
					<span class="star" data-rate="5">&nbsp;</span>
				</div>
			</section>
		</main>

		<footer>
			<script language="JavaScript" src="./js/script1.js"></script>
		</footer>

	</body>

</html>